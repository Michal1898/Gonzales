Jak jsem znal Evžena Gonsiora

Jaký byl Evžen Gonsior?
Byl učitelem, ale současně své kolegy dokázal tvrdě kritizovat. 
Vykonával řadu funcí zadarmo. Ale současně upozorňoval na to, že stav, kdy všechno bylo tzv. "zadarmo", je v dnešní době neudržitelný. Dobře věděl, že i trenéři mají žaludek a musí platit faktury.
Miloval šachy a dával jim celý svůj život. Přesto nebyl fanatik: když se s mím přišel jeho svěřenec poradit, jestli má jet na Mistrovství Čech v šachu, nebo hrát v New Orleansu na trubku, bez rozmýšlení mu poradil jet do Ameriky.
Dokázal si poradit s talentovanými, ale komplikovanými a bohémskými osobnostmi. Dokázal je zvládnout a usměrnit a přitom u nich nezlikvidovat to podstatné - talent a osobnost.
Sám sebe považoval za Tarraschova žáka. Přesto nebyl dogmatik.
Pocházel v "předpočítačové" generace. Většinu jeho života byl zvyklý používat psací stroj, kopíráky a ruční poznámky. Přesto si v důchodovém věku dobrovolně pořídil počítač. Naučil se na něm dělat a pochvaloval si ho. 

Z toho by se dalo říci, že to byl rozporuplný člověk. Ale nebylo to tak. Byl moudrý a tak dobře věděl, že každé pravidlo má své vyjímky. Intuitivně vycítil, kdy má na své pravdě trvat, a kdy je lépe ustoupit.